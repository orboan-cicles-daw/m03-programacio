# M03 Grup 1T
# Fitxa Informativa curs 23-24

Al primer curs de DAW cursareu les següents Unitats Formatives del Mòdul Professional 03 - Programació:

1. Programació estructurada (UF1) - 62h
2. Programació Orientada a Objectes (UF4) - 23h
3. Disseny modular (UF2) - 32h

Les UF que cursareu al segon curs de DAW són (curs 23-24):

4. Programació Orientada a Objectes (UF4) - 23h
5. Llibreries de classes fonamentals (UF5) - 23h
6. Introducció a la Persistència en Bases de Dades (UF6) - 23h

Les UF que cursareu al segon curs de DAW són (curs 24-25):

4. Llibreries de classes fonamentals (UF5)- 23h
5. Introducció a la Persistència en Bases de Dades (UF6)- 23h
6. Fonaments de gestió de fitxers (UF3)- 23h

## Prerequisits i recomanacions

- No hi ha cap prerequisit o recomanacions per a cursar la UF1.

- És recomanable haver superat la UF1 per a cursar les altres UFs.

- És recomanable haver superat les UF4 i UF2 per a cursar la UF5, UF6 i UF3.

## Metodologia

- Es proposaran una col·lecció d'activitats, algunes de les quals seran complementàries i d'altres obligatòries i avaluables.
- Les activitats són eminentment pràctiques (**s'apren fent**).
- El professor/a farà de mentor i us anirà guiant durant la realització de les activitats, i resolent els dubtes que els alumnes vulguin plantejar.
- A cada UF el professorat realitzarà una o més _MasterClass_ per a explicar conceptes i posar exemples pràctics.
- Al final de cada UF hi haurà una **Prova de Validació** (**PV**).

## Criteris d'avaluació

- S'avaluarà l'actitud, interès i participació de l'alumne.
- S'avaluaran les diferents activitats obligatòries i avaluables, que obtindran una qualificació entre 0 i 10, o un No Presentat, i una retroalimentació.
- S'avaluaran les proves de validació, que obindran una qualificació APTE / NO APTE.
- Si un alumne no lliura alguna de les activitats obligatòries, o no es presenta a la PV, obtindrà una qualificació de NP (No Presentat).
- Un NP en primera convocatòria (avaluació continuada durant el curs) **sí** consumeix convocatòria.
- Un NP en segona convocatòria (avaluació extraordinària al Juny) **no** consumeix convocatòria.
- Cada activitat obligatòria i avaluable **té una data límit de lliurament**: 

    * Si l'alumne no lliura l'activitat abans del final del dia de la data límit, disposarà encara de **7 dies naturals** de gràcia a comptar tot seguit per a lliurar l'activitat, però **la qualificació màxima que podrà obtenir serà 5**. 
    * Passats aquests 7 dies de gràcia, qualsevol lliurament realitzat amb posterioritat només **s'avaluarà en segona convocatòria**.
      

- Per a poder presentar-se a segona convocatòria, és necessari haver lliurat prèviament a la data d'aquest examen, totes les activitats avaluables corresponents a la UF o UFs per les que l'alumne es presenta.

- Faltes d'assistència de més d'un 20% del total d'hores d'una UF té la conseqüència que l'alumne **no** podrà superar la UF en convocatòria ordinària. Si ho desitja, l'alumne es podrà presentar en segona convocatòria al Juny (cal lliurar igualment totes les activitats avaluables).

## Criteris de qualificació

- Per a superar una UF és obligatori:
  
    1 - Haver lliurat **totes** les activitats avaluables obligatòries, i haver-les superat totes i cadascuna de forma independent i per separat amb una qualificació mínima de 5 sobre un màxim de 10 punts possibles.
  
    2 - Haver obtingut un APTE en la prova de validació corresponent a la UF.

Si es compleixen aquestes dues condicions, la qualificació final serà la qualificació obtinguda com a mitjana aritmètica ponderada entre totes les activitats obligatòries de cada UF.

- Cada activitat avaluable, i també l'examen, tindrà **3 nivells**:

    * Nivell 1: la resolució correcte implica una qualificació de 5.
    * Nivell 2: la resolució correcte implica una qualificació màxima de 7.5.
    * Nivell 3: la resolució correcte implica una qualificació màxima de 10.
   
- El nivell 2 és puntuable independentment dels punts aconseguits per l'alumne en el nivell 1.  
- Per a poder sobtenir punts del nivell 3, és necessari haver obtingut almenys 7 punts entre els nivells 1 i 2.




## Eines i recursos

Les eines i recursos estaran disponibles a l'aula virtual de Moodle del centre, a l'entorn de treball en línia i a github.

## Comunicació asíncrona

La comunicació entre alumnat i professorat serà prioritàriament presencial a classe. De forma **complementària** es pot fer servir el _Fòrum de debat_ inclòs a l'aula virtual de Moodle.


## Llenguatge de programació i tecnologies

El llenguatge de programació principal que usem és 
[JAVA](https://ca.wikipedia.org/wiki/Java_(llenguatge_de_programaci%C3%B3))

 
<img src="./images/java_logo_icon.png" alt="java logo" width="200"/>

Tecnologies:

<img src="./images/core-java-logo.png" alt="core java" width="200"/> <img src="./images/vscode-logo.png" alt="vscode" width="230"/>    <img src="./images/jupyter-logo.png" alt="jupyter" width="120"/> <img src="./images/intellij_idea.png" alt="intellij" width="140"/>    <img src="./images/github-logo.png" alt="github" width="140"/>

